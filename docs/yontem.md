# Yöntem

## EKLER

_Çekim ekleri_ kelimenin sonundan başlayarak başına doğru birer birer tespit edilerek temizlenecek. Türkçe'deki ek öncelikleri dikkate alınacak. Temizlenen her ekten sonra kökler sözlüğüne bakılacak, eğer kök bulunursa işlem sonlanacak. Böylece mümkün olan en uzun kök tespit edilerek ek olmayan ancak eke benzeyen heceler yanlışlıkla silinmemiş olacak.

_Yapım ekleri_ bu projede ikincil öneme sahip. Projenin ana amacı özgün kelimeleri bularak metin benzerliğinde kullanmak.

### İSİM ÇEKİM EKLERİ
_(Önceliğe göre azalan sırayla)_

| Tip | Örüntü|
| --- | --- |
| Çokluk Eki | (l[ae]r) |
| İyelik Ekleri | ([ıi][mn]?[ıi]?z?) |
| Tamlanan eki | ([ns])?([ıiuü]) |
| Hal (Durum) Ekleri| ([yn])?([ıiuü]\|[ae]\|[dt][ae]n?) |
| Tamlayan (İlgi) Eki| (n)?([ıiuü]n) |
| İlgi zamiri | (ki) |
| Vasıta Eki | (y)?(l[ae]) |
| Eşitlik Eki | ([cç][ae]) |

#### Örnekler

- Elma**lar**ımız**da**ki**yle**
- Ev**ler**i**yle**
- Göz**ler**in**in**
- İnsan**lar**ca

### FİİL ÇEKİM EKLERİ
_(Önceliğe göre azalan sırayla)_

| Tip | Örüntü|
| --- | --- |
| Olumsuzluk eki  | (m[ae]?) |
| Geniş zaman  | ([aeıiuü]?r\|z) |
| Şimdiki zaman | ([ıiuü]yor) |
| Bilinen geçmiş zaman | ([dt][ıiuü]) |
| Öğrenilen geçmiş zaman  | (m[ıiuü]ş) |
| Gelecek zaman | (y)?([ae]c[ae][kğ]) |
| Gereklilik kipi  | (m[ae]l[ıi]) |
| Şart kipi  | (s[ae]) |
| Dilek kipi | ([ae]) |
| Şahıs ekleri | ((?:[rkğ]\|([sy]))[ıiuü])?([mnk])?([ıiuü]z)?(l[ae]r)? |

#### Örnekler

- al**mış**tık
- yap**ma**yacak**tı**nız
- gel**me**li**ydi**ler
- sev**m**iyor**sun**
- koş**ma**z**sınız**
- gez**sin**ler

### EK-FİİLLER

Ek-fiiller hem isimlerin hem de fiillerin sonuna eklenebilir. Birden fazla ek-fiil alma durumu istisnai olduğu için _şimdilik_ ihmal edilecek. O yüzden,  bu ek grubunda (şahıs eki hariç) bir öncelik sırası yok.

| Tip | Örüntü|
| --- | --- |
| Hikaye kipi  | (y)?([dt][ıiuü]) |
| Rivayet kipi  | (y)?(m[ıiuü]ş) |
| Şart kipi  | (y)?(s[ae]) |
| Geniş zaman kipi  | ((y)?[ıiuü]m|s[ıiuü]n)?(d[ıiuü]r) |
| Şahıs ekleri | ((?:[rkğ]\|([sy]))[ıiuü])?([mnk])?([ıiuü]z)?(l[ae]r)? |

#### Örnekler

 - üzgün**sündür**
 - mutlu**ydum**
 - evlerinde**ymişiz**
 - geliyorlar**sa**
 - duyacak**salar**
 - kurulmuş**tur**


### ÜNSÜZ YUMUŞAMASI

Sert sessizle biten bir kelimeye, sesli harfle başlayan bir ek eklendiğinde sert sessiz yumuşar. Bu olasılığı sağlamak amacıyla, eğer bulunan kökün son harfi değişebilen bir sessizse, düzenli ifadeye alternatifi ile birlikte eklenecek. Kökler sözlüğündeki kelimeler de bu şekilde güncellenecek. Örneğin:

| Kök | Yumuşama | Düzenli ifade |
| --- | --- | --- |
| barda**k** | barda**ğ**ı | barda[kgğ] |
| ara**ç** | ara**c**a  | ara[çc] |
| dola**p** | dola**b**ın | dola[pb] |

### ÜNLÜ DÜŞMESİ

Son hecesinde dar ünlü bulunan bir kelimeye ünlü ile başlayan bir ek eklendiğinde dar ünlü düşer. Bu durumu sağlamak için, eğer kökün son hecesinde dar ünlü bulunuyorsa, düzenli ifadeye opsiyonel olarak eklenecek. Kökler sözlüğündeki kelimeler de bu şekilde güncellenecek. Örneğin:

| Kök | Düşme | Düzenli ifade |
| --- | --- | --- |
| bur**u**n | burnu | buru?n |
| oğ**u**l | oğlum  | oğu?l |
